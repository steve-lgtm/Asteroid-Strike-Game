# The Pitch & Storytelling

# 1. Celeste

## High Concept
Celeste je 2D platformová skákačka, ktorej cieľom je dostať sa na vrchol hory. Počas cesty na vrchol si hra pripravila pre hráčov rôzne výzvy a lokácie, ktoré môžu hráči objaviť.

## Genre & Publisher
Ako je spomenuté vyššie, táto hra je 2D platformová adventúrna skákačka. Hra vznikla počas Game Jamu za necelé 4 dni. Aj napriek tomu, za aký krátky čas bola vytvorená, hra dostala mnohé ocenenia za vizuál a audio, no bola taktiež nominovaná na hru roka 2018. Dostupná je na viacerých platformách a to konkrétne na: Nintendo Switch, Xbox One, Playstation 4 a PC.

Za touto hrou stojí partia kamarátov, ktorí neskôr vytvorili vydavateľstvo Extremely OK Games. Je to skupina herných nadšencov, ktorí vydávajú hlavne 2D platformové hry, a okrem Celeste majú v ponuke aj iné skvelé hry ako je hra TowerFall s mnohými prídavnými datadiskami, hra Chaos Heart a mnoho ďalších.

## Market research
Čo sa týka celkových údajov predaja na všetkých platformách to bolo ťažšie, avšak máme údaje aspoň čo sa týka platformy Steam. Aj cez to že hra je takmer 4 roky stará, jej fanbase sa každým rokom zvyšuje, o čom môžu svedčiť aj ľudia ktorí ju na Steame sledujú a fakt, že už atakuje hranicu 90 tisíc sledovateľov. Pre porovnanie v januári v roku 2019 mala hra okolo 65 tisíc sledovateľov. Čo sa týka nie len Steamu, tak hra si drží veľmi pozitívne recenzie, a podľa internetového agregátora recenzii metacritic, táto hra dostala hodnotenie 8.8 z 10, za čo sa nemôžu hanbiť ani AAA tituly.

Podľa odhadov, na Steame sa predalo okolo 1.5 milióna kópií tejto hry. Cenovka je nastavená na všetky platformy rovnako a to na 20 dolárov/eur (záleží na krajine).

Čo sa týka hráčov ktorí hru súbežne hrajú na platforme Steam, tak vrchol od vzniku hry bolo 2500 hráčov. Ináč si hra stále drží priemerný počet 600 súbežných hráčov. Rozdiel vidno práve v obdobiach, keď streameri s veľkou fanúšikovskou základňou túto hru streamovali hlavne pomocou platformy Twitch. Tam počet súbežných hráčov väčšinou atakuje hranicu 2000.

Priemerný čas na prejdenie hry je 12 hodín, ak sa hráč zameria len na hlavný pr9beh je to 8 hodín, a pokiaľ by si niekto trúfol a chcel by prejsť celú hru so všetkými jej súčasťami ako sú zberateľské predmety, tajné pasáže a podobne by sa tento čas vyšplhal na 37 hodín hracieho času.

Na rozdiel od väčšiny hier, Celeste dokáže hráčovi stále niečo ponúknuť o čom svedčia aj pravidelné updaty. Možno aj vďaka nim, hráči od hry neodchádzajú, a hra si stále drží čísla čo sa týka predajov, recenzií alebo počtu súbežných hráčov. Na počudovanie, napríklad vďaka počtu ľudí, ktorí hru sledujú by sa dalo povedať že hra každým rokom rastie, čo je na dnešné pomery na takmer 4 ročnú hru dosť nevídané.

## Unique selling points
Najviac vyzdvihnutou vecou čo sa týka hry Celeste je nepochybne soundtrack. O tom môže svedčiť to, že hra na Game Developers Choice Awards vyhrala cenu za najlepšie audio. Väčšina hier sa snaží preraziť a byť najlepšia v jednej nanajvýš dvoch sektoroch. To však nie je prípad Celeste. Autori tejto hry dokázali dokonale spojiť všetky súčasti hry, akými sú leveli a striedanie ich obťažnosti, tajné pasáže, zberateľské predmety, soundtrack a poslednou no nie menej dôležitou časťou a tou je príbeh. Všetky časti tvoria akúsi symbiózu, ktorá okamžite vtiahne hráča.

Na rozdiel od ostatných, podobne zameraných hier, ako je napríklad Super Meat Boy, sa autori snažili urobiť hru pre hráča menej frustrujúcu, a to tým že redukovali presnosť, akú treba vynaložiť na prejdenie levelu. Príkladom môže byť napríklad že keď hráč urobí “side dash” tak hoc je o zopár pixelov nižšie ako platforma, hra ho sama vyrovná na úroveň platformy. Alebo keď hráč začne padať, je tam krátky čas (tzv. Coyote time), počas ktorého bude môcť skočiť, hoc sa nenachádza na žiadnej platforme.

## Persona
**Meno:** Frank Molovicz

**Vek:** 17

**Vlastnosti:** trpezlivý, kladie dôraz na detaily, kreatívny, cieľavedomý, chytrý, šikovný

**Typ hráča:** dosahovateľ / prieskumník

**Záľuby a koníčky:** kreslenie, tvorba grafiky, učenie, prechádzky v prírode

**Všeobecné informácie:** Frank je študent ktorý čo sa týka hier nie je vôbec náročný. Na rozdiel od svojich kamarátov nevyhľadáva multiplayerové hry, ale skôr ma radšej singleplayerove, keďže jeho cieľom je pri hrách sa uvoľniť, a utiecť od každodennej reality. Rád si ich vychutnáva a preto sa snaží prechádzať hry na 100%. Vlastní Nintendo Switch a PC.

## Storytelling

Hráč hrá za postavu Madeline, ktorá je zároveň aj hlavnou aktérkou v príbehu. Jej úlohou je postaviť sa svojim démonom popri tom, ako sa snaží dostať na vrchol Celeste Mountain. Hlavným rozprávačom príbehu je samotný autor hry, ktorý s hráčom komunikuje skrz rôznych dialógov. Dá sa teda povedať že ide o writer-led rozprávača.

# 2. Bulánci

## High Concept

Hlavnou ideou hry je vojna medzi extrémne agresívnymi vankúšmi (bulánci), ktoré sa medzi sebou navzájom vraždia. Používajú na to rôzne zbrane a bonusy.

## Genre & Publisher

Táto akčná videohra bola vytvorená českou firmou SleepTeam Labs. Firma vznikla v roku 1996 s cieľom vyvíjať hry pre platformu PC v Prahe. Najväčším projektom bola úspešná hra Polda, aneb s poctivostí nejdřív pojdeš, ktorá bola vydaná v roku 1998 pre MS-DOS a Windows. Potom v roku 2001 vydali 2D strieľačku Bulánci, a dalšie minihry napríklad Dispečer, Logicon, Fuk/Puck, Bank shot a Drak. Na leto 2022 je naplánované vydanie hry Bulánci 2.

## Market Research

Hru si za 20 rokov stiahlo cez 16 miliónov kópií, bola vydaná ako freeware verzia a poslednou bola verzia 1.4. Vyššie verzie už boli spoplatnené. Podobne ako väčšina hier boli aj Bulánci komerčným, plateným titulom. Na jeho legálne hranie ho bolo potrebné zakúpiť. Všetko sa zmenilo po tom, čo vývojár Sleep Team sa rozhodol, že hru sprístupní pre všetkých bezplatne. Tým pádom popularita tejto hry omnoho vzrástla. Čo znamená, že hru je možné získať v plnej verzii úplne zadarmo. Bola jednou z najväčších klasik českej a slovenskej hernej scény. Túto hru poznal každý školák.

Studio Sleep Team vytvorilo zbierku na nových Buláncov 2.0 na platforme Startovač a to v hodnote 500-tisíc českých korún. Tieto peniaze sa podarilo vyzbierať za necelé 2 hodiny a presiahla hodnotu na čiastku 7 308 770 Kč. Hlavnou zmenou bude prechod do 3D prostredia, kamera si však zachová top-down perspektívu. Na hráčov čakajú svižné tímové prestrelky, dobývací režim a príbehová kampaň, ktorú bude možné hrať sólo ako aj v kooperácii.

## Unique selling points

Vyniká najmä tým, že je jednou z najväčších legiend českej hernej scény je bezpochyby multiplayerová strieľačka. V dobe jej premiéry, ju v našich končinách poznal praktický každý. V minulosti vynikala vlastnosťou multiplayer, čo bolo výnimočné pri týchto typoch hier. Postupom času sa vytvorila hráčska komunita vďaka čomu je možné nájsť na internete mnoho dodatočných máp.

## Persona

**Meno:** Adam

**Vek:** 23

**Vlastnosti:** impulzívny, introvert, racionálny

**Typ hráča:** killer (zabijak)

**Záľuby a koníčky:** hranie jednoduchých 2D hier, posilňovanie, karate

**Všeobecné informácie:** Adam nie je príliš spoločenským typom, obľubuje hranie hier najmä v škole počas vyučovania. Je študentom manažmentu. Potrpí si na obyčajnej hernej klasike. Obľubuje hry najmä s vraždiacou a krvavou tematikou. Uprednostňuje multiplayerové hry než singleplayer. Je obľúbencom legendárnych a populárnych starších hier.

## Storytelling

Typom rozprávača príbehu je writen-driven, kde dizajnér komunikuje príbeh hráčovi. V hre viedli Bulánci vojnu proti ľudom a aj naďalej sa vyznačujú agresivitou, čo viedlo k vraždám Buláncov medzi sebou.

# 3. Omikron: The Nomad Soul

## High Concept

Hlavnou myšlienkou hry Omikron je vtiahnuť hráča do príbehu a prostredia hry. Už na začiatku sa v hre hráč dozvedá, že toto nie je iba hra! Príbeh sa odohráva v paralelnom svete v meste Omikron, kde sa tento svet snažia ovládnuť démoni a hráč prechádza procesom prevteľovania sa do postáv príbehu. Úlohou hráča je zachrániť tento paralelný svet a taktiež seba samého.

## Genre & Publisher

Hra Omikron je kombináciou viacero žánrov. Hra sa snaží poskytnúť čo najviac možností a interakcií, ako aj rôzne typy úloh, ktoré je potrebné splniť. Hru môžeme zaradiť medzi detektívky, adventúry, strieľačky, first person shooters a iné. Každá misia poskytuje inú hernú mechaniku, čo môže byť pre niektorých hráčov nekomfortné a neprirodzené.

Hru vytvorilo štúdio Quantic Dream - francúzske štúdio so sídlom v Paríži, v roku 1999. Toto štúdio doteraz vytvorilo dokopy 5 hier, ktorých základom je taktiež interaktívne rozprávanie príbehu. Vydavateľom hry Omicron je japonská spoločnosť Square Enix.

## Market Research

Na dobu vydania v roku 1999 hra predbehla svoju dobu. Vývojári hry chceli vytvoriť hru, ktorá bude niečo ako film, v ktorom hráč bude hrať svoju rolu. Hra poskytuje zaujímavý príbeh, ktorý sa odohráva v otvorenom 3D svete. Hráč vie interagovať s množstvom vecí. Tieto herné mechaniky poznáme aj dnes v oveľa pokročilejšej dobe s novými a lepšími technológiami, preto si myslím, že táto hra bola na svoju dobu veľmi pokročilá.

Hráči, ktorý hrali túto hru v čase jej vydania, majú na hru veľmi dobré spomienky a pozitívne hodnotenie, no sami uznávajú, že pre dnešných hráčov, no aj pre nich samých je už hra nezaujímavá a je cítiť, že už aj stará. Hlavným problémom je zastaralá grafika hry. Dnešné hry sú oproti hre Omikron na úplne inej úrovni, čo sa grafiky týka. Niektorí hráči sa sťažujú aj na zlé ovládanie hry. Začiatok príbehu v hre vnímajú hráči veľmi pozitívne s veľmi zaujímavým príbehom, no bližšie ku koncu ich nadšenie klesá.

Vo všeobecnosti hru hodnotím pozitívne prihliadnuc na dobu, kedy bola vydaná. Hra je dnes stále dostupná na platforme Steam za 9,99 €. Túto cenu hodnotím už ako vysokú, za túto hru.

## Unique Selling Points

Hra na svoju dobu ponúkala hráčovi veľmi veľa interakcií s okolím a rôzne herné mechaniky. Celú hru sprevádza pútavý príbeh, ktorého je hráč súčasťou. Hráč svojimi rozhodnutiami tento príbeh ovplyvňuje, čo hráča ešte viac vtiahne do príbehu tejto hry. Do príbehu hry je zapojený aj hráč, ktorý hru hraje, nielen postavy ktoré ovláda. Hráči veľmi oceňujú zvuk a hlavne hudbu, ktorá je súčasťou hry.

## Persona

**Meno:** Samuel

**Vek:** 21

**Vlastnosti:** trpezlivý, pozorný, vnímavý, spoločenský

**Typ hráča:** explorer(prieskumník) / killer(zabijak)

**Záľuby a koníčky:** šport, práca s počítačom (programovanie), hranie PC hier

**Všeobecné informácie:** Samuel je aktívny typ človeka, ktorý nesedí celý deň iba za počítačom, ale ak môže, rád si zašportuje. Rád trávi čas s priateľmi. Občas sa ale potrebuje odreagovať a byť sám. Práve v týchto chvíľach Samuel obľubuje využiť čas na hranie hier. Najradšej hrá hry, kde sa môže voľne pohybovať a skúmať okolie a interakcie prostredia.

## Storytelling

Príbeh začína tak, že hráča navštívi postava z paralelného sveta, policajt, ktorý vyšetruje s kolegom prípady vrážd. Tento policajt hráča požiada o pomoc, aby zachránil tento paralelný svet pred démonmi. Hráč sa prevtelí do postavy policajta, ktorý ho poprosil o pomoc a pracuje na jeho prípadoch v meste Omikron, po ktorom je hra pomenovaná. Ukáže sa, že jeden zo šéfov polície je v skutočnosti démon a láka ľudské duše z iných dimenzií tak, ako bol nalákaný aj hráč hry. V príbehu sa hráč dozvie, že ak v hre zomrie, tak svoju dušu stratí naveky. Celý príbeh je Writer-Led - hráč sa môže rozhodovať sám, no jadro príbehu ostáva rovnaké.

# Kartová hra UNO

## Pravidla hry

Vyhráva hráč, ktorý ako prvý získa 500 bodov. Body získava hráč, ktorý sa ako prvý zbaví všetkých kariet, a tak získa body za všetky karty, ktoré majú jeho súperi na ruke.

**Bodovanie**

| Všetky karty s číslami (0, 9) | počet bodov určuje číslo na karte |
| ------ | ------ |
| Karta +2 | 20 bodov |
| Karta obráť | 20 bodov |
| Karta preskoč | 20 bodov |
| Karta žolík | 50 bodov |
| Karta +4 | 50 bodov |

**Príprava hry**

Na začiatku hry každý hráč dostane sedem kariet. Zvyšné karty sa umiestnia na stred hracieho stola prednou stranou, a tak vytvoria kopu na ťahanie. Z kopy na ťahanie sa vyberie vrchná karta, ktorá sa obráti a uloží vedľa kopy na ťahanie, tak nám vznikne druhá kopa na vyhodené karty.

**Postup hry**

Prvý hráč si vyberie jednu zo svojich kariet, tak aby sa zhodovala buď farbou, číslom alebo symbolom (symboly reprezentujú špeciálne karty) s vrchnou kartou. Ak hráč, nemá kartu na vyhodenie, musí si potiahnuť z kopy na ťahanie. Vytiahnutú kartu môže použiť hráč, ešte v tom istom kole

**Popis k špeciálnym kartám**

- **Karta +2** - po použití tejto karty si nasledujúci hráč musí potiahnuť dve karty
- **Karta obráť** - po použití tejto karty sa zmení smer hry (ak sa práve hrá smerom doľava, zmení sa smer doprava a naopak)
- **Karta preskoč** - po použití tejto karty, nasledujúci hráč vynechá jedno kolo
- **Karta žolík** - po použití tejto karty si hráč zvolí farbu, na ktorú chce zmeniť
- **Karta +4** - ak hráč vyhodí túto kartu, tak si môže vybrať farbu, na ktorú zmení a plus si nasledujúci hráč  potiahne štyri karty

## Testovanie

Pri hre UNO sme sa zabavili a zasmiali, no pri hre sme mali rôzne emócie. Vďaka pravidlám hry sme sa občas tešili, že sa nám v hre darí, no potom nás táto emócia prešla, keď sme od súpera dostali kartu, ktorá nám zastavila ťah alebo prikázala si ťahať karty z kopy v strede.

Hra je určená primárne pre hráčov, ktorí patria do skupiny socializátori. Hrá nie je náročná na pozornosť a hráči môžu počas hry medzi sebou komunikovať nie len o hre samotnej, ale aj o bežnom živote. Počas hrania hry si hráči vytvárajú alebo upevňujú sociálne väzby s ostatnými hráčmi.

Druhá skupina hráčov, pre ktorých je táto hra zaujímavá, sú zabijaci. Títo hráči majú možnosť v hre UNO súťažiť proti druhým hráčom. Snažia sa zbaviť svojich kariet ako prví, čo znamená, že dané kolo vyhrajú. Hra im takýmto spôsobom poskytuje kompetitívnosť, ktorú obľubujú.

## SWOT analýza
- **silné stránky** - možnosť upevňovať sociálne vzťahy, zbližovanie ľudí, jednoduché pravidlá, vhodná hra pre rôzne vekové skupiny, veľa kariet - pokiaľ dôjde k strate jednej karty, nepoškodí to dynamiku a zážitok z hry, rýchla hra (nenáročná na čas)
- **slabé stránky** - hráči sa môžu pohádať
- **príležitosti** - možnosť spoznať nových ľudí, možnosť modifikácie hry
- **ohrozenia** - hráči sa môžu pohádať

## Iterácie hry

Možnostiam iterovania hry UNO sa medze naozaj nekladú. Hra sama o sebe ponúka niekoľko možností, ako si posedenie s kamarátmi alebo s rodinou ešte viac spestriť. My vám ukážeme tie najzaujímavejšie iterácie hry, pomocou ktorých sa už teraz dosť šialeného UNA stane niečo ešte viac impozantné.

1. **Kartový žobrák**

Princíp tejto iterácie napovie možno už jej samotný názov. V hre niekedy nastane bod keď človek už nemá vhodnú kartu, a tak musí ťahať z kôpky čo mu koniec koncom niekedy ani nepomôže. No čo keby človek musel ťahať dovtedy dokým by nedostal kartu ktorú by mohol položiť? Presne o tom je táto iterácia. Dokáže predĺžiť čas jedného kola na desiatky minút až celé hodiny. UNO nikdy nebolo ZÁBAVNEJŠIE!(ani dlhšie…).

Dĺžka kola so základnými pravidlami: cca 10 minút

Dĺžka kola s iteráciou Kartový žobrák: 10 minút - ∞

2. **Zmoknuté kura**

Každý z nás už určite nejakú či už kartovú, počítačovú alebo nejakú inú hru aspoň raz v živote prehral. Niektorých to zasiahne trocha viac a sú z toho smutný. Vtedy často počuť: “Čo chodíš ako zmoknuté kura?”. Povedzme si na rovinu, že prehru berie každý čo len trošku ťažko. Tak prečo tento pocit prehry ešte nezosilniť? Vďaka skvelej iterácií “Zmoknuté kura” si to človek môže vyskúšať aj pri hre UNO. Na začiatku hry sa zvolí trest, a človek ktorý prehrá dané kolo, ho bude musieť vykonať. Kolo prehráva ten, ktorý sa nestihne zbaviť všetkých svojich kariet, to znamená, že hra nekončí, keď už niekto nemá karty, ale až vtedy, keď ostanú karty iba jendému hráčovi. Prebehnúť v župane po chodbe? Vypiť “lahodný” drink od spoluhráčov, ktorý by zatienil aj špičkových barmanov? **VOĽBA JE V TVOJICH RUKÁCH!**

Pri tejto iterácii sa nehrá o body. Hráči prežívajú väčšie emócie, pretože nikto nechce vykonať trest, ktorý ho čaká. Každé jedno kolo je novou hrou s novými výzvami. Teraz už záleží na každom jednom kole!

3. **Kolotoč**

Treťou, no nepochybne najšialnejšou iteráciou je KOLOTOČ. Všetci to poznáme, snažíme sa, hráme takticky, no aj tak sa nájde človek, ktorý hrou prekĺzne, a zatím čo ostatní majú 5 a viac kariet, on už má poslednú. Prečo to nezmeniť? Pokiaľ má hráč kartu s označením “0” a vyloží ju, tak všetci hráči posunú svoje karty hráčovi, ktorý je na rade po nich. Nikto už nie je v bezpečí so svojími kartami! (Ak má hráč poslednú kartu na ruke s označením “0”, po jej vyložení dané kolo vyhráva.)

Hráči sa už nemôžu spoliehať iba na svoje karty, nakoľko kedykoľvek môže svoje katy posunúť ďalšiemu hráčovi a dostať úplne iné. Na počte kariet nezáleži, aj ten kto má plnu ruku kariet sa môže ocitnúť s jednou kartou a ukončiť kolo.
